---
title: 'PIĘĆ PORAD, JAK ZACHOWAĆ PIĘKNY I ZDROWY UŚMIECH'
date: 2020-10-04T06:52:03.171Z
content: >-
  Artykuł testowy:  Kłopoty z zębami są jednymi z tych bardziej przykrych, jakie
  mogą nam w życiu dokuczyć. Trapiące je ubytki, czy ich braki mocno utrudniają
  codzienne funkcjonowanie. Ważnym jest więc, aby utrzymywać dobrą kondycję
  zdrowotną naszego uzębienia, wydłuży to jego żywotność i ochroni przed
  problemami, na jakie możemy natrafić.


  Pięć prostych porad, jak zachować zdrowy i piękny uśmiech


  Chociaż wydaje się, że codzienna pielęgnacja zębów opiera się tylko na ich
  szczotkowaniu, jest to bardziej skomplikowane, niż się może wydawać! Stosując
  się do naszych wskazówek, bez wątpienia wspomożesz swój uśmiech w taki sposób,
  by cieszyć się nim przez wiele lat!


  1. Regularne wizyty w gabinecie stomatologicznym


  Do nich powinniśmy przywiązywać szczególną uwagę. Zdajemy sobie sprawę, że
  część osób odczuwa pewien lęk przed odwiedzinami dentysty, jednak dzisiejsze
  osiągnięcia stomatologii, zwłaszcza w zakresie leczenia bez bólu, czyni
  terapię niezwykle komfortową. Odbywać wizyty kontrolne połączone wraz z
  odpowiednimi działaniami profilaktycznymi (skaling, piaskowanie) powinniśmy
  przynajmniej raz na 6 miesięcy. W ich trakcie stomatolog jest w stanie
  wcześnie wykryć zalążki różnych schorzeń i podjąć odpowiednie
  przeciwdziałania, ułatwiając przyszłe leczenie lub nawet eliminować jego
  konieczność. Ponadto będzie miał okazję zająć się ewentualnymi ogniskami
  próchnicy oraz usunąć kamień nazębny.


  2. Dokładna higiena


  Zdrowie naszego uzębienia zależy przede wszystkim od niej. Mycie zębów
  przynajmniej dwa razy dziennie, rano i wieczorem, według obiegowej opinii
  ekspertów wystarczy. Wyjątkowo poświęcić powinniśmy się wieczornemu myciu,
  nasze usta dużo mniej poruszają się w ciągu nocy, a ślinianki produkują mniej
  śliny, co sprzyja rozwojowi płytki nazębnej.


  Jednakże nie powinniśmy poprzestawać na samym myciu zębów! Z biegiem czasu, na
  rynku pojawia się coraz więcej nowinek związanych z pielęgnacją uśmiechu.
  Użycie nici dentystycznej pozwoli nam wyczyścić trudno dostępne przestrzenie
  między zębami, a wykorzystanie odpowiednich płukanek w ciągu dnia dopełni
  całego procesu. Pacjenci chcący jeszcze pieczołowiciej dbać o swojej zęby mogą
  również zaopatrzyć się w irygatory, specjalne urządzenia wypuszczające
  strumień wody pod ciśnieniem, usuwające resztki pokarmów czy płytkę nazębną.
  Masuje on dodatkowo dziąsła poprawiając ukrwienie, warto więc zastanowić się
  nad zakupem takiego sprzętu.


  3. Dobra technika szczotkowania


  Niezwykle ważne jest, aby szczotkę do zębów trzymać w prawidłowy sposób oraz
  układać pod odpowiednim kątem do powierzchni zębów. W naszym gabinecie
  dobierzemy odpowiednią dla Ciebie metodę szczotkowania oraz rodzaj szczotki,
  która będzie dopasowana do Twoich potrzeb i stanu uzębienia.


  Pamiętajmy, aby myć zęby po posiłku,a nie przed posiłkiem i nie pomijać w tym
  wszystkim języka. Osadza się na nim mnóstwo bakterii, wiele szczoteczek ma
  osadzone na główce specjalne gumowe nakładki, którymi możemy go wyczyścić,
  dostępne są też na rynku osobne szczoteczki do języka, w które możemy się
  zaopatrzyć.


  4. Zbilansowana dieta


  Warta wdrożenia nie tylko ze względu na korzyści, jakie może przynieść naszemu
  uśmiechowi, ale całemu organizmowi! Mamy jednak świadomość, że utrzymanie jej
  jest pewnym wyzwaniem, nie jest jednak niewykonalne. Planując ją,
  uwzględniajmy posiłki zawierające wapń. Stanowi on ważny składnik naszych
  kości, w tym i zębów. A to właśnie w nich znajdują się duże pokłady wapnia,
  gdy więc nasz ustrój cierpi na jego niedobór, zaczyna je zużywać, osłabiając
  uzębienie. Najlepszym źródłem tego minerału są przetwory mleczne, np. sery,
  maślanka, mleko. Osoby cierpiące na alergię na te produkty mogą z powodzeniem
  zastąpić je szpinakiem, rukolą, migdałami, sezamem czy popularnym
  szczypiorkiem. Oprócz wapnia podstawowym budulcem zębów jest fosfor, obecny w
  orzechach, żółtych serach, wątróbce, soi i otrębach pszennych. Bardzo pomocne
  jest wcielenie do diety produktów zawierających witaminę D, odpowiedzialną za
  wchłanianie wapnia i fosforu. Obficie występuje w różnego rodzaju rybach, z
  wyszczególnieniem w makreli i łososia.


  5. Szkodliwe nawyki


  Nawet nie zdajemy sobie sprawy, jak część z nich może wpłynąć na stan naszej
  jamy ustnej. Chociaż można je wyliczać bez końca, jest kilka takich, które
  możemy zaobserwować w swoim najbliższym otoczeniu, a może nawet u siebie:




  słodkie i słone przekąski, napoje gazowane – zawarty w nich cukier
  niekorzystnie wpływa na szkliwo i wspomaga proces mineralizowania się bakterii
  tworzących kamień nazębny;


  nagminne żucie gumy – jego szkodliwość objawia się w powolnym przerastaniu
  mięśni żwaczy, co ma niebagatelny wpływ na ryzyko wystąpienia bruksizmu
  (nocnego zgrzytania zębami), oraz zaburzeń symetrii twarzy, jeśli żujemy gumę
  na jednej stronie;


  traktowanie zębów jako „narzędzia” – z tym osobiście zetknęła się pewnie
  większość z nas. W końcu pewnie nierzadko wspomagaliśmy się zębami przy
  otwieraniu kłopotliwego opakowania lub przytrzymywaliśmy w nich twarde
  przedmioty mając zajęte ręce. Jest do bezpośrednie narażenie naszego szkliwa
  na mechaniczne urazy, które nieleczone doprowadzają do kolejnych problemów;


  obgryzanie paznokci i wkładanie brudnych dłoni do ust – bakterie znajdujące
  się na rękach bardzo łatwo przenikają do naszej jamy ustnej i mogą atakować
  tkanki okołozębowe (np. dziąsła);


  nadmierne szczotkowanie zębów – podrażnia dziąsła, długotrwałe może powodować
  ich krwawienie i powolne występowanie recesji (obniżanie się).


  Źródło:
  https://stomatologia-gliwa.pl/piec-porad-jak-zachowac-piekny-i-zdrowy-usmiech/
featuredImage: /uploads/toothpaste-1786388_960_720.jpg
tags: 'porady, uśmiech'
---

