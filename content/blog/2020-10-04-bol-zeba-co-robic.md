---
title: Ból zęba - co robić?
date: 2020-10-04T07:01:17.951Z
content: >-
  # Skąd bierze się ból zęba?


  W końcu upragniony weekend. Możesz wreszcie odpocząć po ciężki tygodniu.
  Niestety, całą sielankę burzy poważny ból zęba… Jest to wyraźny sygnał, że w
  jamie ustnej doszło do pojawienia się niepokojących zmian, które wymagają
  szybkiej i zdecydowanej reakcji. Okazuje się bowiem, że najczęstszą przyczyną
  bólu zęba jest próchnica. Jest to choroba zakaźna, która nieleczona może nie
  tylko przenieść się na pozostałe zęby, ale również doprowadzić do poważnych
  dolegliwości, takich jak zapalenie miazgi wymagające leczenia kanałowego.
  Dalsze zaniedbania mogą doprowadzić nawet do utraty zęba! Dlatego tak
  niezwykle ważne jest, aby szybko podjąć reakcję.




  Ból zęba może być również spowodowany nadwrażliwością. W takiej sytuacji
  dolegliwości pojawiają się w przypadku spożywania zimnych lub gorących
  pokarmów albo płynów. Nierzadkie jest również odczuwanie krótkiego,
  przeszywającego bólu podczas jedzenia słodyczy. Nadwrażliwość zębów może być
  wynikiem utraty szkliwa, a także recesją dziąseł. W takiej sytuacji również
  wizyta w klinice stomatologicznej jest niezbędna!




  Do bólu zęba może również dojść w wyniku pojawienia się ropni. Wystąpić mogą
  one na obszarze dziąsła lub zęba, jednak nie zawsze są od razu widoczne,
  dlatego konieczne jest przeprowadzenie precyzyjnej diagnostyki, na podstawie
  której lekarz może prawidłowo ocenić stan zdrowia jamy ustnej. W przypadku
  pojawienia się ropnia ból jest intensywny, utrudniając znacząco normalne
  funkcjonowanie.


  Źródło: https://stomatologia-gliwa.pl/bol-zeba-robic/
featuredImage: /uploads/platform-2877646_960_720.jpg
tags: ból
---

