---
title: Wybielanie zębów – sposoby na śnieżnobiały uśmiech
date: 2020-10-01T22:36:49.371Z
content: "Piękny i biały uśmiech, niczym z Hollywood, to marzenie niemal każdego z nas. Wiele osób poszukuje jednej, skutecznej i najlepiej błyskawicznej metody na jasny uśmiech. Aby ją znaleźć osoby te najczęściej sięgają po informację do sieci. Szukają jej na różnych stronach internetowych, m.in. na forach prozdrowotnych, blogach modowych/kosmetycznych, stronach o zdrowiu, czy na YouTube oglądając przeróżne tutoriale. W efekcie mają niepotrzebny misz-masz w głowie.\n\n\n\nNastępnie na wizycie stomatologicznej słyszę od pacjentów, że tam przeczytali „to”, gdzieś indziej „tamto”. Moi zdezorientowani pacjenci zamiast być bogatszymi w wiedzę sami nie wiedzą co jest dla nich najlepsze. Prawdą jest, że bardzo ciężko znaleźć wiarygodną informację w sieci, tym bardziej że każdy pacjent jest inny i nie każdy do wybielania się nadaje. Dlatego tak naprawdę tylko stomatolog może to zweryfikowć mając pacjenta bezpośrednio na fotelu dentystycznym.\n\n\n\nZ ciekawości sama zaczęłam szukać w Internecie informacji na ten temat i prawdę mówiąc nie znalazłam ani jednego satysfakcjonującego mnie artykułu. Wiem jakie to trudne uzyskać rzetelną, fachową, wyczerpującą i przede wszystkim pewną informację, nie tylko związaną z tym wątkiem, ale na różne tematy.\n\n\n\nW związku z tym postanowiłam stawić czoło wyzwaniu i stworzyć artykuł na miarę takiego, jaki sama chciałabym przeczytać. Moim nadrzędnym celem jest udzielenie takiej skompresowanej informacji przede wszystkim tym najbardziej zainteresowanym, bo nikt inny nie poradzi lepiej, niż sam lekarz dentysta. \U0001F642\n\n\n\nWYBIELANIE OD A DO Z\n\nW tym artykule postaram się zawrzeć wszystkie informacje związane ze wskazaniami i przeciwwskazaniami do wybielania zębów, napisać o wskazaniach przed- i pozabiegowych. Pojawi się również wątek jak uzyskać śnieżnobiały uśmiech za pomocą stosowanych metod wybielania oraz udzielę wskazówek jak długoterminowo utrzymać efekt bieli zębów. Pojawi się także informacja, czy wybielanie zębów jest bezpieczne, co to są „białe godziny”, jaki zachodzi proces chemiczny w szkliwie, że tkanki zęba jaśnieją i są bardziej podatne na absorpcję barwników oraz podam ile można zyskać posiadając biały uśmiech.\n\n\n\nZapraszam do lektury!\n\n\n\nNAJWAŻNIEJSZE MIEĆ JASNY CEL\n\nWszyscy moi pacjenci chcący poprawić kosmetykę swojego uśmiechu mają wiele możliwości aby zrealizować swój wyznaczony cel. Nowoczesna stomatologia, którą współcześnie oferują gabinety, a z nią szereg innowacyjnych metod wybielania zębów są dosłownie na wyciągnięcie ręki. Wszystko zależy od życzeń pacjentów, kompetencji i sprzętów lekarza oraz ogólnego stanu zdrowia jamy ustnej.\n\n\n\nETAPY PROWADZĄCE DO BIAŁEGO UŚMIECHU\n\nProfesjonalna higienizacja jamy ustnej – usunięcie kamienia i osadów nazębnych\n\nNaszą przygodę z wybielaniem powinniśmy zacząć od profesjonalnej higienizacji, bo żeby zęby wybielać muszą być najpierw czyste. Należy wyeliminować kamień nazębny oraz wszelkie przebarwienia związane z dietą, używkami czy nałogami, jak np. z paleniem wyrobów tytoniowych.\n\n\n\nZabieg jest kilkuetapowy, polegający na wykonaniu scalingu (usunięciu kamienia za pomocą ultradźwięków), wypiaskowaniu wszystkich powierzchni, wypolerowaniu zębów różnego rodzaju gumkami, w miarę potrzeby wiertłami szczelinowymi z drobnym nasypem, pastą polerską oraz wykonaniu laseroterapii biostymulującej. Lasery miękkie pobudzają wszelkie procesy regeneracyjne. Działając laserem punktowo w okolicy podrażnionych dziąseł tkanki miękkie szybko się goją i nie ma jakichkolwiek powikłań.  Więcej na temat profesjonalnej higienizacji jamy ustnej możesz przeczytać w artykule kamień nazębny – cichy zabójca zębów i świeżego oddechu.\n\n\n\nBardzo często moi pacjenci po samym zabiegu usunięcia złogów nazębnych mówią, że ich zęby wyglądają na jaśniejsze, niczym wybielone, a co niektórzy twierdzą, że ich uzębienie nigdy nie było tak białe. \U0001F642\n\n\n\nPonadto należy pamiętać, że nawet jeśli bardzo skrupulatnie dbamy o zęby, szczotkujemy je po każdym posiłku, nitkujemy to i tak istnieje prawdopodobieństwo, że nie dotrzemy szczoteczką do wszystkich zakamarków naszego uzębienia i w efekcie będą tworzyć się osady, a z czasem powstanie kamień nazębny. Kamień nazębny należy usuwać co 3-4 miesiące, maksymalnie co pół roku.\n\n\n\nProfilaktyka fluorowa zębów\n\nKolejnym zabiegiem, który powinien być wykonywany regularnie jest profesjonalna profilaktyka fluorowa zębów. Fluoryzację zębów powinniśmy wykonywać minimum co pół roku. Dzięki profilaktyce fluorowej zęby są zabezpieczone przez próchnicą na minimum 6 miesięcy. Próchnica nawet jeśli zacznie się rozwijać proces będzie postępować zdecydowanie wolniej.\n\n\n\nPodczas zabiegu usunięcia złogów nazębnych czy profilaktyki fluorowej lekarz stomatolog zadba o nasze zęby, weryfikując również wnikliwie stan jamy ustnej w postaci dokładnego przeglądu."
featuredImage: /uploads/firefox-logo.svg
tags: wybielanie
---

